{"hash":"78336a4f84919217ec1c62e93718a2cf456a462b","data":{"post":{"path":"/blog/nasilje/gaslighting/","name":"Aloo","title":"Gaslighting","metaDesc":"Digitalno nasilje kao problem savremenog sveta. Naučimo kako da se ponašamo u digitalnom svetu i kako da se ponašamo ako neko sprovodi digitalno nasilje nad nama.","category":{"title":"Nasilje"},"image":"gaslighting.webp","alt":"digitalno nasilje","image_caption":"Photo by Josh Spires on Unsplash","excerpt":"Kako bismo u potpunosti razumeli ovaj fenomen suptilne i prikrivene vrste emocionalne manipulacije, neophodno je naglasiti da se uvek odnosi na dinamiku između dve osobe.","imageTwo":{"path":"/gaslighting.webp","alt":"gaslighting"},"content":"<p>U današnje vreme kada je svakodnevna komunikacija dodatno olakšana posredstvom interneta, primećen je porast psihološkog i emocionalnog zlostavljanja. Kao jedna specifična forma ove vrste zlostavjanja sve češće se i na našim prostorima pominje Gaslighting. Kako bismo u potpunosti razumeli ovaj fenomen suptilne i prikrivene vrste emocionalne manipulacije, neophodno je naglasiti da se uvek odnosi na dinamiku između dve osobe – “gaslighter”, osobe kojoj je neophodno da bude u pravu kako bi održala osećaj da ima moć i kontrolu u odnosu, i “gaslightee” koji usled idealizacije i potrebe za odobrenjem prvog, želje za poštovanjem, razumevanjem i ljubavlju, dozvoljava predefinisanje sopstvenog osećaja za stvarnost. Po ugledu na predstavu iz 1938. godine, a kasnije i filmsko ostvarenje “Gaslight“ iz 1944., ovaj fenomen dobija naziv i do danas nema odgovarajući prevod na srpski jezik. </p>\n<p>Kada se govori o posledicama koje taktike i ponašanja primenjene od strane gaslighter-a mogu izazvati, kroz literaturu se najčešće provlače zbrka osećanja kod druge osobe, povećana nesigurnost u sebe, smanjeno samopoštovanje, zbunjenost, anksioznost, depresija, u izuzetno retkim slučajevima i psihoza.</p>\n<h2 id=\"kako-da-prepoznam-da-sam-uvučena-u-gaslighting-odnos\"><a href=\"#kako-da-prepoznam-da-sam-uvu%C4%8Dena-u-gaslighting-odnos\" aria-hidden=\"true\"><span class=\"icon icon-link\"></span></a>Kako da prepoznam da sam uvučen/a u gaslighting odnos?</h2>\n<p>Može se reći da je osoba uključena u gaslighting odnos kada se njena želja za potvrdom i validacijom od drugih odbaci kako bi se umanjila potreba da se suprotstavi lošem ponašanju gaslighter-a. Prema tome, kada osoba kojoj se divimo, koju poštujemo i volimo, govori sa velikom sigurnošću, teško se odupiremo verovanju u njegove/njene reči, a sopstveni doživljaj stvarnosti ostavljamo po strani. Iako na prvi pogled može izgledati kao da je u pitanju manipulativni odnos, gaslighting se od klasične manipulacije razlikuje utoliko što se koristi sa ciljem uspostavljanja kontrole nad drugima i prožima njihov celokupan život (nije situaciono uslovljena). Sa druge strane, klasična manipulacija može biti iskorišćena i na pozitivan način, pa tako može ići u smeru sprečavanja partnera da napravi neku životnu grešku ili da se više posveti sebi. U ovakvim odnosima nije začuđujuće ukoliko nijedna strana nije svesna šta se događa. Gaslighter istinski može verovati u svoje reči i nameru da drugu osobu spašava od same sebe. </p>\n<p>Iako prepoznavanje upletenosti u gaslighting odnos može biti izazovno upravo zbog njegove specifičnosti da može biti neprimetan tokom dužeg vremenskog perioda, postoje znakovi na koje bi trebalo obratiti pažnju:</p>\n<ul>\n<li>Osećate se nesigurno i zbunjeno u vezi sa svojim mislima, osećanjima i ponašanjima</li>\n<li>Dovodite u pitanje svoju procenu do te mere da se plašite da podelite svoje mišljenje</li>\n<li>Osećate se nervozno i nesigurno u blizini osobe koja vas gaslight-uje</li>\n<li>Verujete da svi misle da ste ludi, čudni ili da misle o vama na način na koji osoba koja vas gaslight-uje kaže da misli</li>\n<li>Osećate se uznemireno zbog promena u svom ponašanju, kao da niste tako jaki kao nekada</li>\n<li>Brinete se da ste previše osetljivi</li>\n<li>Preispitujete vaše sećanja na konkretne događaje</li>\n<li>Osećajte da niste dovoljno dobri ili da ne možete da ispunite nečija očekivanja</li>\n<li>Često se izvinjavate što ste svoji</li>\n</ul>\n<p>Ulazak u ovaj odnos nije posledica nečije slabosti i ranjive psihe, nego posledica ljudske potrebe za potvrdom od strane drugih, naročito u teškim situacijama. Iako je ovaj fenomen moguće zapaziti u različitim kontekstima (između članova porodice, prijatelja, itd.), najčešće je izučavan u okviru partnerskih odnosa.</p>\n<h2 id=\"šta-mi-je-činiti\"><a href=\"#%C5%A1ta-mi-je-%C4%8Diniti\" aria-hidden=\"true\"><span class=\"icon icon-link\"></span></a>Šta mi je činiti?</h2>\n<p>Ukoliko posumnjate da ste u gaslight odnosu, prvi korak je sticanje samosvesti o onome što se zapravo odvija. U ovom procesu, od ključne važnosti vam mogu biti prijatelji i porodica, pružanjem podrške i davanjem drugačije perspektive kako biste bolje razumeli situaciju. Nakon što ste prepoznali problem, neophodno je postaviti jasne granice prema gaslighter-u. Insistirajte na poštovanju tih granica, bez obzira na izazove sa kojima se možda budete suočavali. U nekim slučajevima, to može značiti stvaranje fizičke distance i izolaciju od konkretne osobe. Kao dodatan korak, razmotrite savetovanje sa stručnjakom za mentalno zdravlje koji vam može biti od pomoći za sticanje novih uvida u vezi sa trenutnom situacijom i razvijanje nove strategije suočavanja sa njom. Pored toga, kroz savetovanje sa stučnim licem možete raditi na razvijanju i jačanju svog samopouzdanja i naučiti adekvatne načine postavljanja granica, što će dugoročno za posledicu imati veće zadovoljstvo sobom i međuljudskim odnosima.</p>\n<p>Ana Trkulja</p>\n","humanTime":"18.10.2023","datetime":"2023-10-18T00:00:00.000Z","timeToRead":3}},"context":{}}