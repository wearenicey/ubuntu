{"hash":"834235d8c892de6861a543495ea6368e99182057","data":{"post":{"path":"/blog/emocije/emocionalna-kompetentnost/","name":"Aloo","title":"Emocionalna kompetentnost","metaDesc":"Često nesvesno, kao ljudi koji teže da izbegnu bol, pribegavamo potiskivanju emocija ili bežanju ka manje neprijatnim mislima","category":{"title":"Emocije"},"image":"emocionalna-kompetentnost.jpg","alt":"emocije psihologija","image_caption":"Photo by Josh Spires on Unsplash","excerpt":"Često nesvesno, kao ljudi koji teže da izbegnu bol, pribegavamo potiskivanju emocija ili bežanju ka manje neprijatnim mislima","imageTwo":{"path":"/emocionalna-kompetentnost.jpg","alt":"emocije psihologija"},"content":"<p>Koliko često zastanete i upitate se:</p>\n<ul>\n<li>Kako se osećam?</li>\n<li>Šta mislim o situaciji u kojoj se nalazim?</li>\n<li>Šta mi je potrebno?</li>\n</ul>\n<p>Kada bolje razmislimo, odgovor je i ne baš tako često -- a da biste\nrazumeli sebe, svoje ponašanje, emocije i razmišljanje ovaj trenutak\npauze i fokusa na sebe mora da se desi, neophodan je.</p>\n<p>Taj trenutak ume da bude bolan, posebno ako su razmišljanja uporna,\nemocije burne, a katkad čak i nepoznate, pa nas sve to vodi u stanje\nzbunjenosti. Zbog toga, često nesvesno, kao ljudi koji teže da izbegnu\nbol, pribegavamo potiskivanju emocija ili bežanju ka manje neprijatnim\nmislima ili veštački izazivamo stanje prijatnosti -- prejedanjem,\nkonzumacijom alkohola ili droga. Možemo i da negiramo da imamo intezivne\nemocije ili da koristimo razne odbrambene mehanizme, ali i da osetimo\nfizičke simptome, da se razbolimo.</p>\n<p>Iako je istina u nama i dobro znamo kad \"nešto ne štima\" ovakve\nstresne situacije će se ponavljati, jer su u pitanju naučeni obrasci\nponašanja, i čak i kad primetimo da nešto ne funckioniše najbolje, treba\nnam vremena da napravimo promenu. Međutim, ako ovakvi obrasci\nnastavljaju da budu aktuelni, naše odluke i ponašanja neće biti\nautentične i sam kvalitet života će biti smanjen. Iako spolja možemo\ndelovati zadovoljno, ukoliko naše potrebe nisu zadovoljene, pored toga\nšto smo hronično nezadovoljni, mi nismo \"svoji\" i ne koristimo\npotencijal i snagu koju imamo.</p>\n<p>Za razliku od toga, svaki puta kada preispitamo sopstveno ponašanje i\nosećanja, kada se suočimo sa određenom neprijatnošću, pa makar i na par\nsekundi, kada joj dopustimo da probije u našu svest -- primetimo je i\nuvažimo, doprineli smo porastu emocionalne kompetetnosti. Sam razvoj\nemocionalne kompetetnosti je proces koji traje, ali koji, svojom\naktivnošću, usmeravamo ka zadovoljenju potreba i postizanju ciljeva koji\nsu nam važni.</p>\n<p>Gabor Mate navodi da emocionalna kompetentnost zahteva:</p>\n<ul>\n<li>sposobnost da osećamo svoje emocije tako da smo svesni kada\ndoživljavamo stres;</li>\n<li>sposobnost da svoje emocije izrazimo efektivno i stoga da nametnemo\nsvoje potrebe i održimo integritet svojih emocionalnih granica;</li>\n<li>mogućnost da razlučimo između psiholoških reakcija koje su bitne za\ntrenutnu situaciju i onih koje predstavljaju talog iz prošlosti. Ono\nšto želimo i zahtevamo od sveta mora da bude u skladu sa našim\ntrenutnim potrebama, a ne nesvesnim nezadovoljenim potrebama iz\ndetinjstva. Ako su razlike između prošlosti i sadašnjosti zamagljene\nmi ćemo percipirati gubitak ili pretnju gubitka i tamo gde oni ne\npostoje.</li>\n<li>svest o onim istinskim potrebama koje je neophodno zadovoljiti, a ne\nnjihovo potiskivanje kako bismo dobili odobrenje drugih i njihovo\nprihvatanje.</li>\n</ul>\n<p>Kada je reč o tome kako izrażavamo naše emocije treba imati na umu da\nponašanje nije isto što i emocija. Ako osećamo intezivnu ljutnju mi\nmožemo na razne načine da je ispoljimo ili ne ispoljimo. U situaciji\njake ljutnje na šefa izrazićemo neslaganje, ali ipak nećemo vikati.\nUkoliko izađemo iz konflikta nezadovoljni regulisaćemo ljutnju fizičkom\naktivnošću ili na neki drugi adekvatan način. A nakon toga razmisliti o\nnašim potrebama i emocijama. Kao i podizanje svesti o tome šta osećamo,\ni ponaśanje se vežba kroz iskustvo.</p>\n<p><strong>Često dobijam pitanje : kako da znam da li reagujem u skladu sa\nsituacijom?</strong></p>\n<p>I zaista je teško odgovoriti na njega. Vrlo često nismo svesni svojih\nuverenja o svetu, drugima i sebi, i još češće nismo svesni uticaja tih\nuverenja, ali i njihove netačnosti. Možemo da verujemo da neka osoba ne\nbi bila sa nama u partnerskom odnosu jer nismo dovoljno dobri za nju --\ni tada je naše sržno uverenje <em>Ja ne vredim,</em> čega mi nismo svesni. Te\npotom, čak iako ta osoba pokazuje interesovanje za nas, naše uverenje\nblokira tu ideju, pa kada se ukaže prilika, mi na tu zainteresovanost ne\nodgovorimo ili odgovorimo odbijanjem, strahom ili povlačenjem.</p>\n<p>Dakle, otkrivanje odgovora na ovo pitanje je proces, i zahteva bavljenje\nobrascima, navikama i emocijama, podrazumeva dokučivanje autentičnih\nželja i potreba, a ono što je neophodno jeste i -- radoznalost.\nRadoznalost da proverimo da li su naše reakcije u skladu sa situacijom,\nda dođemo do pravih podataka, do autentičnih emocija i sopstvenih\npotreba. Mi smo ti koji donosimo odluke o sebi, a samim tim smo i\nodgovorni za sebe, te je naša i odgovornost da dođemo do svega gore\nnavedenog i time se pomerimo korak dalje na kontinuumu razvoja. A ono\nšto je najvažnije, mi smo ti koji ćemo osetiti zadovoljstvo kada svojim\nsnagama učinimo neku promenu, kada preispitamo stare obrasce ili stanemo\nna put višegeneracijskim neadekvatnim ponašanjima. Mi smo ti koji ćemo\nuživati blagodeti srećnijeg, zadovoljnijeg i autentičnijeg življenja,\nbilo to uz pomoć stručnog lica ili samostalno!</p>\n<p>Vanja Tripković</p>\n","humanTime":"12.08.2022","datetime":"2022-08-12T00:00:00.000Z","timeToRead":4}},"context":{}}