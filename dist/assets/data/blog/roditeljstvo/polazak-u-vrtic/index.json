{"hash":"4b6a0ccd5ecd689eae5a682aeec07a0be5f70cc0","data":{"post":{"path":"/blog/roditeljstvo/polazak-u-vrtic/","name":"Aloo","title":"Polazak u vrtić - stres za dete ili za roditelje?","metaDesc":"Tekst o tome kada bi dete trebalo da krene u vrtić, šta treba da pitate vaspitače i na šta da obratite pažnju pri izboru vrtića","category":{"title":"Roditeljstvo"},"image":"polazak-u-vrtic.jpg","image_caption":"Photo by Josh Spires on Unsplash","excerpt":"Šta je u svemu tome važno i šta zapravo treba da imate u vidu kada donosite odluku o izboru i polasku deteta u vrtić su teme kojima ćemo se baviti u ovom tekstu.","imageTwo":{"path":"/polazak-u-vrtic.jpg","alt":"deca u vrtiću"},"content":"<p>Diskusija koja nikada ne gubi na aktuelnosti često se vodi oko pitanja kada dete treba da krene u vrtić. Danas takođe postoji i daleko raznovrsniji izbor domaćih i privatnih vrtića pa su roditelji često u dilemi koji da odaberu. Roditelji koji odlažu polazak deteta u vrtić često su izloženi kritikama starijih generacija da previše štite dete, roditelji koji biraju privatni vrtić kritikovani su da razmazuju decu, a u svemu tome često se previđa činjenica da se današnji način života značajno razlikuje od načina života pre 30, 50 i više godina. Šta je u svemu tome važno i šta zapravo treba da imate u vidu kada donosite odluku o izboru i polasku deteta u vrtić su teme kojima ćemo se baviti u ovom tekstu. </p>\n<h2 id=\"kada-je-najbolje-vreme-da-dete-krene-u-vrtić\"><a href=\"#kada-je-najbolje-vreme-da-dete-krene-u-vrti%C4%87\" aria-hidden=\"true\"><span class=\"icon icon-link\"></span></a>Kada je najbolje vreme da dete krene u vrtić?</h2>\n<p>Iako je precizan odgovor na ovo pitanje nemoguće dati jer je svako dete jedinstveno, generalni konsenzus postoji medju pedijatrima da je iz zdravstvenih razloga najbolje da dete ne polazi u vrtić pre nego što navrši tri godine. Razlog za to je što dete do treće godine nema izgrađeno ni 50% imunog sistema i to nije period u kome se imuni sistem jača, već period kada se imuni sistem stvara. Dakle, zamislite da gradite kuću i pokušavate da je ojačate time što ćete neprestano rušiti zidove koje tek podignete, izgradnja će samo trajati duže, a kuća zbog toga neće biti jača. O jačanju imuniteta možemo da govorimo tek nakon treće godine. </p>\n<p>Iz psihološke perspektive, nekih prednosti za polazak deteta u vrtić pre treće godina takođe nema. Dete u tom uzrastu nije razvojno spremno za socijalizaciju i zahteva pažnju i negu odrasle osobe. Ukoliko nemate izbora i morate upisati dete u vrtić i pre treće godine, važno je da znate da je u periodu do treće godine za dete najbitnija nega i da u tom smislu treba birati vrtiće koji imaju manje grupe i više vaspitača. Imajte u vidu da deci do treće godine treba mnogo pažnje i podrške odrasle osobe, te razmislite koliko pažnje može dobiti dete od vaspitača koji mora da brine o potrebama još 20tak mališana. Zato je jako bitno da se vrtić u koji upisujete dete pridržava pravila o broju dece koja su drugačija u skladu sa uzrastom deteta. </p>\n<p>Imate prava da upoznate osobu koja će provoditi osam i više sati dnevno sa vašim detetom i odgovarati na njegove potrebe. U uzrastu do treće dete ima jako veliku potrebu da se veže za odraslu osobu i još uvek ga ne zanimaju vršnjaci i zato je jako bitno da osoba koja brine o njemu ima emocionalni kapacitet za kvalitetno povezivanje. Vaše je pravo i odgovornost da se raspitate i upoznate sa osobljem vrtića pre nego što donesete odluku o izboru. Iako je fizički ambijent vrtića bitan faktor za razvoj deteta, ono što će definisati stav vašeg deteta prema vrtiću i kvalitet vremena koje ono provodi u njemu jeste odnos koji vaspitač uspostavi sa njim. Dakle, nevezano za uzrast, nisu veliko dvorište i dodatni programi ono što će usloviti kako se vaše dete oseća u vrtiću već način na koji se osoblje vrtića brine o njemu. </p>\n<h2 id=\"šta-treba-da-pitate-vaspitača-pre-nego-što-odaberete-vrtić\"><a href=\"#%C5%A1ta-treba-da-pitate-vaspita%C4%8Da-pre-nego-%C5%A1to-odaberete-vrti%C4%87\" aria-hidden=\"true\"><span class=\"icon icon-link\"></span></a>Šta treba da pitate vaspitača pre nego što odaberete vrtić?</h2>\n<p>Različiti vrtići imaju različite pristupe vaspitanju dece. Razlike su posebno izražene u ponudi privatnih vrtića. Bitno je da se pristup koji vrtić zastupa slaže sa stilom vaspitanja koji negujete sa detetom kod kuće. Evo nekih pitanja koja možete postaviti vaspitačima, a koja će vam pomoći da razumete stil vaspitanja datog vrtića:</p>\n<ul>\n<li>Kako se ponašaju kada dete neutešno plače? </li>\n<li>Kako se ponašaju prema detetu koje ima temper tantrum?</li>\n<li>Kako se postavljaju u konfliktima između dece? </li>\n<li>Kako rešavaju izazove sa decom koja imaju teškoće u adaptaciji na vrtić? </li>\n<li>Kako rešavaju problem sa decom koja se ponašaju nasilno prema drugoj deci? </li>\n<li>Da li primenjuju kazne i ako da kakve su kazne u pitanju? </li>\n<li>Kako izgleda dnevni red vrtića? </li>\n</ul>\n<p>Zašto su ovo važna pitanja? Na emocionalni razvoj deteta do sedme godine, a naročito u prve dve godine ogroman uticaj ima svaka odrasla osoba koja se brine o njemu. Od toga kako mi naučimo dete da regiliše svoje emocije zavisi kvalitet njegove emocionalne regulacije tokom života. </p>\n<p>Ukoliko osoblje vrtića nema odgovore na gore navedena pitanja znači da nema jedinstveni sistem rada i da tretman vašeg deteta zavisi od ličnog stava i trenutnog raspoloženja vaspitača. </p>\n<h2 id=\"odlaganje-polaska-u-vrtić\"><a href=\"#odlaganje-polaska-u-vrti%C4%87\" aria-hidden=\"true\"><span class=\"icon icon-link\"></span></a>Odlaganje polaska u vrtić</h2>\n<p>Nekada su fizičko kažnjavanje dece i drugi vidovi tretmana koji su danas neprihvaltjivi, u vrtićima bili na standardnom repertoaru i mnogi odrasli danas zahvaljujući svojim neprijatnim uspomenama na ovaj period života iz najbolje namere odlažu polazak deteta u vrtić. Bitno je osvestiti i definisati prave razloge za odlaganje polaska u vrtić, jer je socijalizacija koju vrtići omogućavaju jako važna za celokupan razvoj deteta. </p>\n<p>Bez obzira na temperament, svako dete će proći kroz period adaptacije i taj period je često vrlo bolan i za dete i za roditelja, ali predstavlja normalan, razvojni odgovor deteta na promenu. Dakle, negodovanje i bunt deteta pri polasku nisu razlog da odustanete od vrtića. Upravo je zato bitno da imate priliku da upoznate osoblje vrtića čija stručnost i posvećenost mogu da razveju vaše strepnje i pruže podršku i vama i detetu u ovom periodu. </p>\n<p>Ukoliko dete ima tri ili više godina i nema hroničnih zdravstvenih stanja i oboljenja, polazak u vrtić je dobra odluka čak i kada imate baka/deka servis na raspolaganju. Od treće pa naviše detetova pažnja se prirodno sve više usmerava ka vršnjacima i dobro je da bude u kolektivu i razvija se kroz interakciju sa drugom decom, ali i drugim odraslim osobama. </p>\n<p>Jasna Ani </p>\n","humanTime":"11.11.2022","datetime":"2022-11-11T00:00:00.000Z","timeToRead":5}},"context":{}}