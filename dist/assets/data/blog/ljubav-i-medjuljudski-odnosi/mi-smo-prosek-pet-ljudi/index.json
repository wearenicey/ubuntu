{"hash":"e2798a53ed49168110e1cad3532a98ced0fda6d2","data":{"post":{"path":"/blog/ljubav-i-medjuljudski-odnosi/mi-smo-prosek-pet-ljudi/","name":"Aloo","title":"Mi smo prosek pet ljudi koji nas okružuju","metaDesc":"Prepoznajte na koji način ljudi oko Vas utiču na Vaše razmišljanje i kako da pomognete sebi i odaberete samo ono što Vas poboljšava kao osobu.","category":{"title":"Ljubav i međuljudski odnosi"},"image":"mi-smo-prosek-pet-ljudi.jpg","alt":"prosek pet ljudi","image_caption":"Photo by Chang Duong on Unsplash","excerpt":"Društvena smo bića i neizbežno smo izloženi uticaju okruženja, a ono uključuje porodicu, prijatelje...","imageTwo":{"path":"/mi-smo-prosek-pet-ljudi.jpg","alt":"prosek pet ljudi"},"content":"<p>“Mi smo prosek pet ljudi koji nas okružuju\" - ta izreka često se čuje i objašnjava koliko naše okruženje i društvo utiču na nas i naše stavove, vrednosti i ponašanje. Društvena smo bića i neizbežno smo izloženi uticaju okruženja, a ono uključuje porodicu, prijatelje, koleginice i kolege, komšije i društvo u širem smislu. Svi oni zajedno čine naše bliže okruženje i utiču na nas na razne načine.</p>\n<p>Naši prijatelji i porodica često imaju najveći uticaj na nas, jer s njima provodimo najviše vremena i često se slažemo s njihovim stavovima i pogledima na svet, između ostalog, na osnovu te sličnosti smo ih i izabrali. Stoga, potpuno logično da ćemo ako smo okruženi pozitivnim i uspešnim ljudima, verovatnije biti motivisani i usmereni prema uspehu. Međutim, ako smo okruženi ljudima bez radnih navika, onima koji su nezadovoljni životom koji trenutno žive i nisu motivisani ni za šta, povećavamo verovatnoću da se i mi osećamo na isti način, ali i da na sličan način strukturišemo dan, mesec, a potom i godinu.</p>\n<p>Naše okruženje takođe može uticati na naše vrednosti i stavove. Ako smo okruženi ljudima s različitim vrednostima i stavovima od naših, to nas može podstaći na razmišljanje i razvijanje vlastitih stavova. Međutim, u drugom slučaju, ako smo okruženi ljudima sa sličnim vrednostima i stavovima,  postoji šansa da ćemo ih podržavati i slediti, a tako i teško biti otvoreni prema drugačijem gledištu.</p>\n<p>Još jedan važan aspekt okruženja su mediji i društvene mreže, koje neretko zaboravimo da svrstamo u okruženje, a čine veliki deo naše svakodnevice. One nam pružaju neprekidnu struju informacija i utiču na naše stavove i percepciju sveta. Ako smo izloženi negativnim vestima i stavovima, to može dovesti do negativne percepcije sveta i života, a može nas nesvesno motivisati da u našem gradu, državi, svetu tražimo isto tako nepovoljne sadržaje kako bismo ih uklopili u svoj doživljaj sveta, drugih, ali i nas samih. Zato je važno da smo svesni uticaja medija i društvenih mreža, koji je i veći nego što pretpostavljamo i pametno biramo sadržaj kome se izlažemo.</p>\n<h2 id=\"kako-da-povećamo-sebi-šanse-za-uspeh-zahvaljujući-svom-okruženju\"><a href=\"#kako-da-pove%C4%87amo-sebi-%C5%A1anse-za-uspeh-zahvaljuju%C4%87i-svom-okru%C5%BEenju\" aria-hidden=\"true\"><span class=\"icon icon-link\"></span></a>Kako da povećamo sebi šanse za uspeh zahvaljujući svom okruženju?</h2>\n<p>Postati bolja verzija sebe zahvaljujući svom okruženju zahteva svesnost o tome kako na nas ono utiče, ali i spremnost, da kada to shvatimo, učinimo neophodne mere i promenimo naše društvene veze koje su štetne za nas. Iako smo svesni koliko ta promena može biti teška, dugo trajati i sa sobom nositi mnogo dvoumljenja i nesigurnosti, evo nekoliko koraka koje možete preduzeti, kako biste taj dug i svakako težak proces učinili makar malo jednostavnijim sebi samima:</p>\n<ol>\n<li>Identifikujte svoje bliske odnose – razmislite o tome ko su ljudi s kojima provodite najviše vremena i kakav uticaj oni imaju na vas.</li>\n<li>Razmislite o svom okruženju – procenite svoje okruženje u širem smislu i kako mediji i društvene mreže utiču na vaše stavove i percepciju sveta.</li>\n<li>Odaberite pozitivne uticaje – potražite ljude i društvene mreže koje vas motivišu, bude pozitivne stavove i prijatne emocije i pružaju podršku na vašem putu i razvoju.</li>\n<li>Okružite se zadovoljnim ljudima – nađite sebi društvo u kome se osećate dobro, ljude kojima verujete, ali i koji se sami sa sobom osećaju dobro i koji veruju u vas i vaše uspehe.</li>\n<li>Budite otvoreni prema različitostima – razmislite o ljudima s različitim stavovima i vrednostima od vaših i pokušajte da ih razumete. Otvorenost prema različitostima može biti izazovna, ali takođe može biti izvor novih ideja i iskustava.</li>\n<li>Iz svog okruženja eliminišite konstantno nezadovoljne i ljute ljude – izbegavajte ljude i situacije koje vam bude neprijatne emocije i imaju ili negativan ili nikakav pozitivan uticaj na vaš život i kvalitet istog.</li>\n<li>Radite na sebi – konačno, radite na sebi, svojim vrednostima i stavovima, i promišljajte:</li>\n</ol>\n<ul>\n<li>Što vas je do sada motivisalo (ili što vas idalje motiviše) da budete deo takvog okruženja?</li>\n<li>Šta je ono što vas sprečava da odete?</li>\n<li>Da li verujete da možete bolje ili mislite da je ovo vaš maksimum?</li>\n<li>Koliko se plašite usamljenosti – koju ćete zasigurno osećati neki izvesni period?</li>\n<li>Kada ste zaključili da ne možete/ne zaslužujete bolje?</li>\n<li>Kako se osećate kada ste okruženi ljudima koji su uspešni manje od vas?</li>\n</ul>\n<p>Da zaključimo, okruženje ima veliki uticaj na nas, ali to ne znači da smo bezizlazno zarobljeni u onom koje ne podstiče naš rast i razvoj! Možemo birati svoje društvene veze i okruženje te lakše i nesputano koračati putem uspeha.</p>\n<h2 id=\"šta-dalje\"><a href=\"#%C5%A1ta-dalje\" aria-hidden=\"true\"><span class=\"icon icon-link\"></span></a>Šta dalje?</h2>\n<p>Postavljanje granica prijateljima ili napuštanje nekog odnosa, kao što smo rekli može biti teško, izazovno, neprijatno. Moramo biti svesni da govorimo o okruženju u kome smo provodili veliki deo naše godine, života, školovanja, ali i toga da se ljudi razvijaju različitim tempom, da kroz sazrevanje počinju da žele različite stvari, ali i da donose drugačije odluke. Sve to vrlo utiče na naše odnose, na ono šta želimo da dobijemo od istog, ali i na to šta naši dugogodišnji prijatelji u ovom trenutku mogu da nam ponude i dokle su stigli sa svojim ličnim razvojem. Prirodno je da se neke veze prekidaju, da odnosi prestaju da postoje jer i mi u dve različite vremenske tačke našeg života nismo više iste osobe, nisu ni oni,  pa samim tim nije ni naš odnos.</p>\n<p>Zato dopustite sebi nove ljude, one sa kojima delite više zajedničkog, dopustite sebi rast, ali i hrabrost da istražujete i idete dalje dok uživajte u svom razvoju i uspehu!</p>\n<p>Anđela Lekov</p>\n","humanTime":"10.02.2023","datetime":"2023-02-10T00:00:00.000Z","timeToRead":5}},"context":{}}