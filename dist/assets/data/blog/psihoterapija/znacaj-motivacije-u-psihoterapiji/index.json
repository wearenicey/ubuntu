{"hash":"34af9682187a0ae954d976b230441213892a0d01","data":{"post":{"path":"/blog/psihoterapija/znacaj-motivacije-u-psihoterapiji/","name":"Aloo","title":"Značaj motivacije u psihoterapiji","metaDesc":"Ukoliko se odlučimo da krenemo na psihoterapiju jedan od bitnih činilaca je motivacija.","category":{"title":"Psihoterapija"},"image":"znacaj-motivacije.jpg","image_caption":"Photo by Josh Spires on Unsplash","excerpt":"Ukoliko se odlučimo da krenemo na psihoterapiju jedan od bitnih činilaca je motivacija.","imageTwo":{"path":"/znacaj-motivacije.jpg","alt":"moivacija u psihoterapiji"},"content":"<p>Ukoliko se odlučimo da krenemo na psihoterapiju jedan od bitnih činilaca je motivacija. Važno je da je sama osoba motivisana da potraži pomoć i da postoji problem na kome hoće da radi. Bitno je da je cilj lična promena, a ne promena drugih, kao i da postoji svesnost da se problemi koji godinama traju ne mogu rešiti brzo, za jedan ili nekoliko susreta.</p>\n<p>Sa mojim klijentima ja to volim da proverim na samom početku rada, posle upoznavanja. I vrlo često se desi da motivi budu da udovolje drugima, da promene druge ili nerealni ciljevi. Tako da će sad o njima biti malo više reči.</p>\n<h2 id=\"udovoljiti-drugima\"><a href=\"#udovoljiti-drugima\" aria-hidden=\"true\"><span class=\"icon icon-link\"></span></a>Udovoljiti drugima</h2>\n<p>Motiv kada se javimo na psihoterapiju da bismo udovoljili drugima, obično bliskim osobama, koje vide da mi imamo neki problem i tada one obično žele, mnogo više od nas, da potražimo pomoć. Ako se ne javimo samovoljno na psihoterapiju, nemamo dovoljno motivacije ni da govorimo o svojim problemima, kao ni da sa psihoterapeutom tražimo uzroke i postavljamo terapijske ciljeve. A ako se samoinicijativno javimo i potražimo pomoć, od samog početka smo spremni za rad na sebi i svojim problemima.</p>\n<h2 id=\"promeniti-druge\"><a href=\"#promeniti-druge\" aria-hidden=\"true\"><span class=\"icon icon-link\"></span></a>Promeniti druge</h2>\n<p>Još jedan pogrešan motiv javljanja na psihoterapiju. Osoba se javi da bi, na primer, naučila kako da pomogne nekom bliskom, ili kako bi promenila druge ljude u svom okruženju za koje smatra da imaju neki problem. Pre javljanja na psihoterapiju vrlo je važno da vidimo sa sobom da li je problem zbog koga se javljamo naš i da li ćemo ga mi rešavati, a svakako će nam biti drago ako promena u nama naposletku dovede i do promene kod drugih. Kada govorimo o psihoterapijskom procesu onda pre svega govorimo o radu na sebi i vlastitom pogledu na sebe, druge ljude i svet oko nas.</p>\n<h2 id=\"nerealni-ciljevi\"><a href=\"#nerealni-ciljevi\" aria-hidden=\"true\"><span class=\"icon icon-link\"></span></a>Nerealni ciljevi</h2>\n<p>Često očekivanje od psihoterapije bude da se problem koji traje godinama reši za jedan ili nekoliko susreta, odnosno razgovora sa psihoterapeutom. Ali u pitanju je proces, što znači da i oporavak, kao i sama promena traju. Na to ne možemo da utičemo. Ali ono na šta možemo je sadašnji trenutak u kome živimo, kao i način na koji razumemo svoju prošlost kako bismo sa njom mogli da živimo i sada i u budućnosti.</p>\n<h2 id=\"promena-je-suština-psihoterapije\"><a href=\"#promena-je-su%C5%A1tina-psihoterapije\" aria-hidden=\"true\"><span class=\"icon icon-link\"></span></a>Promena je suština psihoterapije</h2>\n<p>Jedan od ciljeva psihoterapije može da bude i bolje upoznavanje sebe, ličnih snaga i slabosti, kao i postavljanje životnih ciljeva kako bismo znali u kom pravcu idemo i koliko dugo. Iako je promena suština psihoterapije važno je da znamo da smo mi ti koji imaju kontrolu i da smo mi ti koji delamo.</p>\n<p>Tako da je preispitivanje lične motivacije za javljanje na psihoterapiju od velike važnosti za sam uspeh procesa psihoterapije.</p>\n<p>Aleksandra Bajić</p>\n","humanTime":"27.11.2021","datetime":"2021-11-27T00:00:00.000Z","timeToRead":2}},"context":{}}