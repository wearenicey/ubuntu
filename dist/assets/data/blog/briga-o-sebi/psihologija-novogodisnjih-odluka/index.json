{"hash":"67c121aec0be6f2978e706118763ba9af1095815","data":{"post":{"path":"/blog/briga-o-sebi/psihologija-novogodisnjih-odluka/","name":"Aloo","title":"Novogodišnje odluke - za ili protiv?","metaDesc":"Novogodišnji zanos, novogodišnje odluke i novogodišnji ciljevi. Da li su odluke koje donosimo u ovom periodu kratkog veka i kako sa sami sebi ulepšamo praznike, umesto da ih pokvarimo nerealnim planovima.","category":{"title":"Briga o sebi"},"image":"psihologija-novogodisnjih-odluka.jpg","alt":"novogodišnji planovi","image_caption":"Photo by Josh Spires on Unsplash","excerpt":"Bilo bi sjajno kada bismo svi mogli da iskoristimo entuzijazam novog početka koji Nova godina sa sobom nosi...","imageTwo":{"path":"/psihologija-novogodisnjih-odluka.jpg","alt":"novogodišnji planovi"},"content":"<p>Postoji nešto magično privlačno u tome da nam se pruža prilika da okrenemo novi list. Nova godina za mnoge je period sastavljanja liste ciljeva, odluka o boljem životu, napuštanju starih navika. Za određen broj ljudi praznična groznica može biti period stresa, usamljenosti, suočavanja sa nekim istinama koje su uspešno zaobilazili tokom godine. Bilo bi sjajno kada bismo svi mogli da iskoristimo entuzijazam novog početka koji Nova godina sa sobom nosi da ulepšamo sebi život umesto da ga zagorčamo nerealnim planovima i previsokim očekivanjima. Upravo zato u ovom tekstu ćemo rasvetliti razloge zašto su nam novogodišnje odluke često kratkog veka i kako da zaista uživamo u ovom prazničnom periodu godine. </p>\n<h2 id=\"da-li-su-novogodišnje-odluke-uopšte-korisne\"><a href=\"#da-li-su-novogodi%C5%A1nje-odluke-uop%C5%A1te-korisne\" aria-hidden=\"true\"><span class=\"icon icon-link\"></span></a>Da li su novogodišnje odluke uopšte korisne?</h2>\n<p>Novogodišnjim odlukama posebno će biti sklone osobe koje imaju perfekcionističke crte ličnosti. Perfekcionisti su skloni tome da veruju da uvek mogu i treba da budu još bolji, da uvek postoji nešto što treba korigovati bilo u njima ili oko njih pa u skladu sa tim često nižu novogodišnje želje, planove i ciljeve. Ono što je problematično u vezi sa ovakvim stavom je što perfekcionista često propusti da uživa u onome što je već postigao već se radije nervira i posvećuje nekom novom cilju, nečemu što treba ispraviti ili poboljšati. Iako je takav stav često dragocen u korporacijama, u porodičnom okruženju može imati poražavajuće efekte. </p>\n<p>Ako uvidite da donosite istu odluku svakog januara, možda treba da se suočite sa tim što vas koči. Ponavaljanje iste odluke bez rezultata može da ukaže na to da se nalazite u nekoj vrsti psihološkog zastoja. Do zastoja dolazi kada su dva različita dela vaše ličnosti u konfliktu, i takav zastoj ponekad može da traje i godinama. </p>\n<p>Bez promišljanja o tome zašto se opiremo promenama ciklus odlučivanja, razočarenja i recidiva, se nastavlja iz godine u godinu. Bez obzira da li se sa nekom odlukom mučite godinama ili mesecima, promena je uvek moguća ali prekidanje ciklusa istih, neostvarenih odluka zahteva posvećnost i spremnost za uvid i rad na sebi. </p>\n<p><strong>Lista zahvalnosti umesto liste želja</strong></p>\n<p>Protivotrov za novogodišnji pefekcionizam može biti lista zahvalnosti, umesto liste novih odluka. Bilo da se prepoznajete u prethodnom opisu ili ne, podsećanje na sve ono dobro što smo uradili i postigli u prethodnoj godini sasvim sigurno će nam doneti više zadovoljstva nego pravljenje liste novih zadataka. Stvar je u tome da kao i svaka druga, i novogodišnja odluka mora biti doneta iz autentičnog dela ličnosti kako bismo bili u stanju da se iste pridržavamo. U novogdišnjem zanosu skloni smo da kujemo nerealne planove koje potom plaćamo neprijatnim otrežnjenjima par meseci kasnije. </p>\n<p>Posebno korisni efekti sastavljanja liste zahvalnosti ogledaju se u tome što često tek kada stavimo na papir šta smo sve postigli postanemo svesni vrednosti i broja tih postignuća. Takvi uvidi jačaju nam smopouzdanje i veru u svoje kapacitete što snažno doprinosti uspehu i naših budućih stremljenja. Ukoliko imate teškoća da se prisetite svojih uspeha u prethodnoj godini ili vam se čini da ništa posebno niste postigli to može biti znak da vam perfekcionizam prilično utiče na sud. Zamolite blisku osobu, prijatelja ili svog psihoterapeuta da vam pomogne u sastavljanju vaše liste zahvalnosti, izvesno je da ste postigli više nego što mislite. </p>\n<h2 id=\"svaki-period-u-godini-je-jednako-dobar-za-postavljanje-ciljeva\"><a href=\"#svaki-period-u-godini-je-jednako-dobar-za-postavljanje-ciljeva\" aria-hidden=\"true\"><span class=\"icon icon-link\"></span></a>Svaki period u godini je jednako dobar za postavljanje ciljeva</h2>\n<p>Pravljenje planova je zapravo vrlo korisno, tako da to treba činiti češće od jednom godišnje. Oni pomažu osobi da postane svesnija svojih prioriteta, raspona pažnje i oblasti života koje su joj važne. Postavljanje ciljeva za svoju karijeru, porodicu, emocionalno blagostanje, društveni život ili lični rast pokazuje da cenite napredak i da se radujete nečemu novom i uzbudljivom. Ovo implicira da smo takođe svesni naše trenutne situacije. Zona za napredovanje i planiranje je razlika između okolnosti ili stanja u kojem se trenutno nalazimo i stanja u kojem želimo da budemo.</p>\n<p>Uspeh i aktuelnost plana i njegova realizacija zavise od brojnih faktora, uključujući šta planiramo, kako planiramo i koliko brzo izvršavamo svoje planove. Prediktivne veštine ili stvaranje pretpostavke o tome kako će se nešto verovatno ispostaviti ako preduzmemo određene radnje, takođe su ključne. Ovo pokazuje našu sposobnost da predvidimo efekte svojih odluka. </p>\n<p>Jasna Ani</p>\n","humanTime":"23.12.2022","datetime":"2022-12-23T00:00:00.000Z","timeToRead":3}},"context":{}}