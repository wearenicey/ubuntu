{"hash":"1c110ef26cea613fc37a576d7af971f1f6d58034","data":{"post":{"path":"/blog/briga-o-sebi/smrsati-na-psihoterapiji-pet-kljucnih-faktora/","name":"Aloo","title":"Smršati na psihoterapiji - 5 ključnih faktora","metaDesc":"Psihoterapija može da pomogne kod tretmana za poremećaje u ishrani i prilikom gubitka telesne težine. Naučite kojih 5 ključnih faktora se pri tom uzimaju u obzir.","category":{"title":"Briga o sebi"},"image":"smrsati-na-psihoterapiji-pet-kljucnih-faktora.jpg","image_caption":"Photo by Josh Spires on Unsplash","excerpt":"Možda na prvi pogled zvuči čudno ideja da neko mršavi na psihoterapiji, a o čemu se zapravo radi?","imageTwo":{"path":"/smrsati-na-psihoterapiji-pet-kljucnih-faktora.jpg","alt":"kako smršati na psihoterapiji"},"content":"<p><strong>Možda na prvi pogled zvuči čudno ideja da neko mršavi na psihoterapiji, a o čemu se zapravo radi?</strong></p>\n<p>U najvećem broju slučajeva, psihološki faktori su uzročnici ponašanja koji dovode do gojaznosti. U nekim slučajevima, doprinos daju i određena zdravstvena stanja, ali nekad su i ta zdravstvena stanja uzrokovana opet psihološkim faktorima.</p>\n<p>Po mom dosadašnjem iskustvu, najveći broj ljudi sa kojima sam radio koristi hranu kao jedini (ili skoro jedini) vid <strong><a href=\"/blog/briga-o-sebi/sta-zapravo-znaci-briga-o-sebi/\">samonege</a></strong>. To često učimo u najranijem detinjstvu.</p>\n<p><strong><em>Primer 1:</em></strong> Neke majke, kada im beba zaplače ili pokazuje neke znake nezadovoljstva, odmah počinju da doje dete kako bi ga umirile. A često dete nije gladno, već ima potrebu za drugom vrstom nege (da ga majka uzme u ruke, pevuši mu, priča mu, zagrli ga itd.). </p>\n<p><strong><em>Primer 2:</em></strong> Ukoliko se u vašoj porodici mnogo stavlja akcenat na hranu, i najveći broj stvari koje porodica zajedno radi, tiče se pripreme, ili konzumiranja hrane, velika je šansa da će ovo naučeno ponašanje biti deo vašeg života.</p>\n<p>Kada mi dođe klijent sa zahtevom da želi da smrša, ukoliko procenim da na taj način neće ugroziti svoje psihofizičko zdravlje, pristajem da se prihvatimo posla.</p>\n<h2 id=\"1-na-koji-način-je-do-sada-pokušavala-da-smrša\"><a href=\"#1-na-koji-na%C4%8Din-je-do-sada-poku%C5%A1avala-da-smr%C5%A1a\" aria-hidden=\"true\"><span class=\"icon icon-link\"></span></a>1. Na koji način je do sada <em>pokušavala</em> da smrša?</h2>\n<p> Najčešće su ljudi koji dođu s namerom da smršaju kod terapeuta, u mnogo navrata ovo već <strong>pokušali</strong>. Većina ih je i uspela da u nekom momentu izgubi kilograme, ali ih je isto tako povratila. Razlog za to je što ljudi mršave započinjanjem „dijeta“.</p>\n<p> A šta je <strong>dijeta</strong>? Obično dijetom nazivamo redukovani režim ishrane koji traje određeni period. Što je pogrešno! Reč dijeta potiče od grčkog diaita i znači način života, dakle, odnosi se na svakodnevni životni plan ishrane!</p>\n<p> Dijeta je svakodnevni režim ishrane i ne mora uopšte da se sastoji od redukovanog unosa hrane.</p>\n<h2 id=\"2---zablude-i-razmišljanja-o-hrani\"><a href=\"#2---zablude-i-razmi%C5%A1ljanja-o-hrani\" aria-hidden=\"true\"><span class=\"icon icon-link\"></span></a>2.   Zablude i razmišljanja o hrani</h2>\n<p> U ovoj fazi proveravam koje sve zablude osoba ima o namirnicama i na koji način uopšte razmišlja o hrani, šta hrana za nju znači?</p>\n<h2 id=\"3--način-na-koji-se-osoba-hrani\"><a href=\"#3--na%C4%8Din-na-koji-se-osoba-hrani\" aria-hidden=\"true\"><span class=\"icon icon-link\"></span></a>3.  Način na koji se osoba hrani</h2>\n<p> Ovde prikupljam informacije o navikama vezanim za hranu. Informacije o kvalitetu hrane i o kvantitetu hrane. Koliko obroka osoba jede, koliko često unosi hranu, da li jede užinu, gde nabavlja hranu, ko sprema hranu koju jede i koja je količina hrane koju u sebe unosi. Takođe me interesuje koliki je unos tečnosti i koje su to tečnosti.</p>\n<p> Uz to proveravam i kojim sve čulima osoba jede i na koji način uživa u hrani i njenom pripremanju.</p>\n<h2 id=\"4--procenjujemo-količinu-fizičke-aktivnosti\"><a href=\"#4--procenjujemo-koli%C4%8Dinu-fizi%C4%8Dke-aktivnosti\" aria-hidden=\"true\"><span class=\"icon icon-link\"></span></a>4.  Procenjujemo količinu fizičke aktivnosti</h2>\n<p> Jedan od važnih faktora je fizička aktivnost. Ukoliko osoba ide na posao autom, radi 8 sati kancelarijski posao, pa se vrati kući istim tim autom da bi sedela pred TV-om, onda je jedan od uzroka njene gojaznosti i fizička neaktivnost.</p>\n<p> U ovoj fazi razgovaramo o mnogobrojnim ostalim blagodetima fizičke aktivnosti i o opcijama koje osobi stoje na raspolaganju. Verovali ili ne, nekad je dovoljno da osoba uvede sat vremena šetnje dnevno (što može biti do posla i nazad).</p>\n<h2 id=\"5-na-koje-načine-sebe-neguje\"><a href=\"#5-na-koje-na%C4%8Dine-sebe-neguje\" aria-hidden=\"true\"><span class=\"icon icon-link\"></span></a>5. Na koje načine sebe neguje?</h2>\n<p> Samonega je jedan od ponašajnih načina iskazivanja ljubavi prema sebi. Ukoliko se negujemo i tešimo jedino unošenjem hrane, verovatno je da ćemo se gojiti više nego što bismo želeli. U redu je da negovanje hranom bude jedan od mnogobrojnih načina nege sebe za kojim ćemo ponekad posegnuti. Ukoliko je teglica nutelle glavni način rešavanja emocionalnih poteškoća, onda smo u velikom sosu (slatko-kiselom recimo) ☺</p>\n<p> U celoj ovoj priči, najvažnija stvar je pomalo paradoksalna, a glasi:</p>\n<p> <strong>Da bismo promenili svoje telo, neophodno je da ga prvo prihvatimo i zavolimo u trenutnom izdanju!</strong></p>\n<p>Stefan Mitrović Jokanović</p>\n","humanTime":"04.02.2022","datetime":"2022-02-04T00:00:00.000Z","timeToRead":3}},"context":{}}