{"hash":"32b6275bdbc754dc1eb5bf50297a8e17bc9582f3","data":{"post":{"path":"/blog/briga-o-sebi/briga-o-sebi-ne-znaci-sebicnost/","name":"Aloo","title":"Briga o sebi ne znači sebičnost.","metaDesc":"Na koji načim možemo da se posvetimo sebi jednostavno a ekfektno. Objašnjenje zašto je to sasvim normalno i zašto je to neophodno za naše zdravlje.","category":{"title":"Briga o sebi"},"image":"briga-o-sebi-ne-znaci-sebicnost.webp","alt":"Briga o sebi nije sebičnost","image_caption":"Photo by Josh Spires on Unsplash","excerpt":"Briga o sebi nije nešto na šta treba da mislimo i čega ćemo da se setimo samo na odmoru ili kad imamo slobodan dan.","imageTwo":{"path":"/briga-o-sebi-ne-znaci-sebicnost.webp","alt":"Brinimo o sebi"},"content":"<p>U očuvanju zdravlja bitni su svi oni izbori koje činimo sami za sebe. Bitno je razumeti da je  briga o zdravlju, fizičkom i mentalnom, o svojim osećanjima, mislima, ponašanju način na koji održavamo mentalnu higijenu, kao što vodimo računa i o higijeni tela. </p>\n<p>Briga o sebi nije nešto na šta treba da mislimo i čega ćemo da  se setimo samo na odmoru ili kad imamo slobodan dan. To nije i ne treba da bude sredstvo kojim ćemo da popravimo raspoloženje ukoliko smo neraspoloženi ili nam je loše. Mi sami možemo svaki dan učiniti neku i malu stvar za sebe koja će značiti očuvanju našeg zdravlja. To može biti malo vremena za sebe, razmišljanje o sebi, vreme za razonodu, smeh, prepoznavanje šta nam izaziva stres i razmišljanje kako i  šta sa njim, ali i traženje pomoći kada se sami ne možemo izboriti sa problemima. </p>\n<h2 id=\"zašto-to-i-nije-baš-tako-lako\"><a href=\"#za%C5%A1to-to-i-nije-ba%C5%A1-tako-lako\" aria-hidden=\"true\"><span class=\"icon icon-link\"></span></a>Zašto to i nije baš tako lako?</h2>\n<p>Brinuti o sebi nije lako. Posebno, ako se setimo da je svako od nas u određenoj meri učen da zanemari sebe i svoje potrebe, obično zbog sredine ili potreba drugih. Učeni smo da svoje potrebe zanemarimo i potisnemo zbog pristojnosti, prihvatanja u društvu, prihvatanja od drugih ili zbog postizanja nekih ciljeva. </p>\n<p>Briga o sebi i kako staviti sebe na prvo mesto sebi je veština koja se uči. Ukoliko se ta veština ne koristi ona se gubi. A setimo se svega toga kad se nešto desi, obično neki zdravstveni problem. Tako da treba posvetiti pažnju i prepoznavanju simptoma, kako vidljivih, tako i skrivenih koji se obično javljaju u vidu brojnih telesnih smetnji koje nemaju jasan uzrok - hronične glavobolje, bolovi u leđima, želucu, lupanje srca, problemi sa stomakom, varenjem, reproduktivnim organima, disanjem... Ovi i razni drugi problemi često su samo dobro zamaskirana reakcija na stres, a mogu biti i skrivena anksioznost ili depresija.</p>\n<h2 id=\"kako-izgleda-briga-o-sebi\"><a href=\"#kako-izgleda-briga-o-sebi\" aria-hidden=\"true\"><span class=\"icon icon-link\"></span></a>Kako izgleda briga o sebi?</h2>\n<p>Brinuti o sebi nije lako jer zahteva svakodnevnu pažnju, posvećenost, svesnost i menjanje navika. A svaka promena zahteva vreme. Za početak možemo razmisliti o tome: “Šta mi je potrebno?” “Šta osećam?” “Da li u telu nešto osećam?” “O čemu razmišljam?” “Ili šta želim da uradim za sebe, a nisam?” </p>\n<p>Nije lako prepoznati i prihvatiti svoje teškoće, posebno, ako imamo osećaj da nas to preplavljuje, da ne znamo kako, šta, gde, da ne možemo sami.  Za početak, znači i biti iskren prema sebi.  Jer u redu je da je teško, da ne vidimo izlaz, da smo razočarani, zabrinuti, ljuti... Ali bitno je da znamo da nismo sami.</p>\n<p>Za očuvanje celokupnog zdravlja, značajno je razviti zdravije životne navike, možda zdraviju ishranu, fizićku aktivnost, kao i kvalitetnije odnose (u porodici, sa prijateljima, partnerom, na poslu...). Zato je dobro da učimo da bolje razumemo i  sebe i druge, da bolje komuniciramo sa drugima jer na taj način gradićemo i bolje odnose.</p>\n<p>Nikada nije kasno da počnemo da brinemo o sebi i počnemo da vodimo računa o najbitnijoj osobi u našem životu, a to smo mi sami. To nije sebično, to nam je potrebno.</p>\n<p>Aleksandra Bajić</p>\n","humanTime":"06.09.2023","datetime":"2023-09-06T00:00:00.000Z","timeToRead":2}},"context":{}}