{"hash":"c1ef69e54aefddabd4c5aabd30b6471cbbe162bf","data":{"post":{"path":"/blog/anksioznost-i-anksiozni-poremecaji/sta-je-aksioznost/","name":"Aloo","title":"Šta je anksioznost?","metaDesc":"Anksioznost kao osećaj napetosti i strepnje. To je odgovor na ono što osećamo kao potencijalnu opasnost.","category":{"title":"Anksioznost i anksiozni poremećaji"},"image":"anksioznost.jpg","image_caption":"Photo by Josh Spires on Unsplash","excerpt":"Anksioznost bismo najbolje mogli opisati kao osećaj napetosti i strepnje. To je prirodan odgovor na ono što percipiramo kao potencijalnu opasnost.","imageTwo":{"path":"/anksioznost.jpg","alt":"anksioznost"},"content":"<p>Anksioznost bismo najbolje mogli opisati kao osećaj napetosti i strepnje. To je prirodan odgovor na ono što percipiramo kao potencijalnu opasnost. Anksioznost se najčešće povezuje sa strahom od budućnosti, ili života u celosti. U pitanju je, međutim, doživljaj da nemamo kapacitete da se nosimo sa stvarima koje nam se događaju. Može se javiti kao posledica trenutnog stresa, trauma, okolnosti koje smo proživeli u detinjstvu, potiskivanja osećanja, iskrivljenih uverenja, nedostatka asertivnosti...</p>\n<h2 id=\"mnoga-lica-anksioznosti\"><a href=\"#mnoga-lica-anksioznosti\" aria-hidden=\"true\"><span class=\"icon icon-link\"></span></a>Mnoga lica anksioznosti</h2>\n<p>Postoje različiti tipovi ispoljavanja anksioznosti, koji se razlikuju po situacijama u kojima se javljaju: generalizovana anksioznost, socijalna anksioznost, <a href=\"/blog/panicni-napadi/sta-su-panicni-napadi-zbog-cega-nastaju/\">panični napadi</a>, fobije, opsesivno-kompulzivni poremećaj. Ovo su neke od mogućih manifestacija anksioznosti, a u ovom tekstu ćemo se osvrnuti prvenstveno na socijalnu anksioznost, njene uzroke i načine na koje možemo da je prevaziđemo.</p>\n<h2 id=\"socijalna-anksioznost\"><a href=\"#socijalna-anksioznost\" aria-hidden=\"true\"><span class=\"icon icon-link\"></span></a>Socijalna anksioznost</h2>\n<p>Ono po čemu je socijalna anksioznost specifična je strah od društvenih situacija koje nisu poznate i gde postoji mogućnost da će osoba biti procenjivana od strane drugih. To može biti bilo koja situacija gde će osoba biti u centru pažnje: javni nastup, upoznavanja novih ljudi i potencijalnih partnera, odlasci na žurke, polaganje ispita, razgovori za posao, poslovni sastanci i slično. Tada se najčešće javljaju i fizički simptomi poput: stomačne nervoze, crvenila u licu, preznojavanja, podrhtavanja tela i glasa, ubrazanog rada srca i kratkog daha. Ono što uzrokuje socijalnu anksioznost su misli ili iracionalna uverenja o određenim situacijama. Na primer: da će drugi primetiti da ste nervozni, da možete izazvati drugima određenu neprijatnost svojim prisustvom, da će vas percipirati ili etiketirati na određen način i da ćete biti poniženi. Kao posledice se često javljaju izbegavanje situacija, smanjivanje kontakata i narušavanje kvaliteta društvenog života. Takođe, izbegavanje može da vas spreči da postignete ciljeve kojima težite i oblikujete vreme onako kako želite.</p>\n<h2 id=\"suočavanje-sa-strahovima\"><a href=\"#suo%C4%8Davanje-sa-strahovima\" aria-hidden=\"true\"><span class=\"icon icon-link\"></span></a>Suočavanje sa strahovima</h2>\n<p>Ukoliko ne želite da dozvolite da socijalna anksioznost remeti kvalitet vašeg života, suočite se sa svojim strahovima. Međutim, potrebno je da budete strpljivi i nežni prema sebi. To je proces koji zahteva vreme. Nemojte započeti proces vašim najvećim strahom, već krenite korak po korak.\nZa početak probajte da zapisujete misli koje se javljaju u vama uznemirujućim situacijama. Preispitajte ta uverenja sa distance i probajte da ih dovedete u pitanje. U socijalnim sitacijama, obratite pažnju na to što se dešava oko vas, budite prisutni umom i telom. Umesto što ste fokusirani na to šta će drugi misliti o vama i na vaše telesne senzacije, pokušajte da pažljivo slušate i zapažate. Vežbe disanja i opuštanja mogu biti od velike koristi. To su vežbe koje je potrebno primenjivati na dnevnom nivou, ne samo u određenim situacijama. Jednom kada naše telo zapamti tehnike opuštanja, ono će samo prepoznati momenat napetosti, a zatim i šta je to potrebno da biste se oslobodili te teskobe.\nRadite na sebi i jačajte svoje samopouzdanje.\nUkoliko vam je teško da se sami suočite sa svojim strahovima, možete se odlučiti za psihološko savetovanje.</p>\n<p>Tijana Stojšić</p>\n","humanTime":"25.11.2021","datetime":"2021-11-25T00:00:00.000Z","timeToRead":2}},"context":{}}