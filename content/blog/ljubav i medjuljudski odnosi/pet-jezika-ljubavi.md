---
title: 5 jezika ljubavi
category: ljubav-i-medjuljudski-odnosi
# ovo je i meta desc
excerpt: Dr Geri Čepmen, bračni savetnik i autor knjige „Pet jezika ljubavi“ tvrdi da svako od nas govori određenim jezikom ljubavi.
created: 2023-03-03
date: 2023.03.03
image: pet-jezika-ljubavi.webp
alt: "jezik ljubavi"
imageTwo:
  path: /pet-jezika-ljubavi.webp
  alt: "jezik ljubavi"
image_caption: Photo by Michael Fenton on Unsplash
author: author1
featured: false
pocetna: true
path: pet-jezika-ljubavi
name: Aloo
metaDesc: "Tekst o tome da postoji pet jezika ljubavi koje svako od nas poseduje i koji čuvaju naše emotivno zdravlje. Šta ako partneri ne govore istim jezikom ljubavi?"
---


Dr Geri Čepmen, bračni savetnik i autor knjige „Pet jezika ljubavi“ tvrdi da svako od nas govori određenim jezikom ljubavi. Kako je ljubav najvažnija reč na svakom jeziku, a kako nas istovremeno i najviše zbunjuje, mnogo je radova i pristupa koji se bave baš ovim konceptom. Potreba da volimo i budemo voljeni primarna je ljudska i emocionalna potreba, a Geri je imao za cilj da pažnju skrene na onu vrstu ljubavi koja nam je potrebna da bismo sačuvali svoje emocionalno zdravlje. Po njemu postoji pet načina na koje komuniciramo ljubav, a svako od nas ima po jedan koji mu je primaran, i čak i nekoliko sekundarnih.  To je važno znati – jer ako se primarni jezik nas i našeg partnera razlikuju, može doći do nesporazuma.

On govori o Pet jezika ljubavi.

## Načini na koji primamo ljubav može biti kroz: 

**1. Kvalitetno vreme koje partneri provode zajedno**

Osobe koje govore ovim jezikom ljubavi vole da provode vreme sa partnerom. Osete se voljeno kada partner provodi vreme sa njima, kada ih aktivno sluša, ostvaruje kontakt očima i kada je pri susretima njegova/njena pažnja u potpunosti i nepodeljeno na njima. Ako ih partner zanemari u ovom smislu osećaće se razočarano i povređeno. Kvalitetno provedeno vreme podrazumeva međusobnu interakciju kao što su razgovor, pažljivo slušanje ili aktivnost koja je oboma zabavna...

**2. Reči priznanja i odobravanja**

Osobama koje govore ovim jezikom ljubavi  najviše prija da čuju komplimente i reči izražavanja ljubavi. Izjave poput „lep/a si“, „baš mi se dopadaš“, „volim te“...  Dakle, sve reči kojima se hrabri partner, pokazuje zahvalnost i zainteresovanost za njega. Tu spada verbalno pokazivanje naklonosti, zahvalnosti, govorenje partneru koliko nam znači, verbalna podrška, kao i češća potreba za komunikacijom. 

**3. Pokloni**

Neki ljudi se osećaju najvoljenijim kada od partnera dobiju poklon. Poklon je univerzalan način iskazivanja ljubavi i naravno, ne mora biti skup, već samo znak pažnje partneru. Čak i najmanja sitnica koju poklonite partneru govori „on/ona misli na mene“. Ovde nije reč o novčanoj vrednosti poklona, već o simbolici koja stoji iza toga. 

**4. Činjenje usluga**

Osobe čiji je ovo jezik ljubavi su stava da dela govore više od reči. One  ljubav mere po uslugama koje im partner čini. Dela poput spremanja večere, kuvanja kafe, peglanja košulje, popravke u kući, pomaganje partneru u raznim poslovima i slično, tumače kao čin ljubavi i zbog toga se osećaju voljeno.  Partner, svojim akcijama, uslugama , postupcima može učiniti naš život lakšim, što može biti još jedan pokazatelj njegove naklonosti i ljubavi.

**5. Fizički dodir**

Fizički dodir je jezik ljubavi koji zahteva fizički kontakt sa partnerom. Maženje, grljenje, držanje za ruke, vođenje ljubavi i sve ovome slično, načini su za iskazivanje ljubavi partneru koji govori ovim jezikom ljubavi. Kroz fizički kontakt se ostvaruje bliskost i povezanost.

## Šta kada ne govorimo istim jezikom ljubavi?

Partneri ne moraju da govore istim jezikom ljubavi da bi bili srećni, ali moraju da znaju kojim jezikom ljubavi govori njihov partner kako bi mu uspešno pokazali šta osećaju i napunili njegov rezervoar ljubavi. Ako ljubav izražavamo na način koji naš partner ne razume, koji nije njegov primarni jezik ljubavi, partner neće ni shvatiti da smo mu izrazili ljubav. To može da bude izvor nesporazuma, da se i uprkos trudu partnera osećamo nevoljeno i da često i iznova preispitujemo kvalitet našeg  odnosa.

## Kako da otkrijemo naš jezik ljubavi?

Možemo se zapitati šta naš partner čini ili ne čini, a  što nas povređuje; šta je ono što mu zameramo i šta nam smeta jer suprotno od toga što nas povređuje je naš jezik ljubavi. Takođe, odgovor na pitanje “Šta najčešće zahtevamo od svog partnera?” može vas odvesti na pravi put u otkrivanju vašeg jezika ljubavi – jer je upravo to ono što vam je potrebno da osećate nečiju posvećenost, bliskost i privrženost. Važno je i da se zapitamo na koji način mi iskazujemo ljubav partneru, jer i to može biti naznaka onoga što je nama potrebno. A kada otkrijemo kojim jezikom mi sami govorimo, kada prepoznamo kojim jezikom govori naš partner, ljubav će sigirno ojačati, poboljšati se i ulepšati. A veza sa partnerom biće mnogo čvršća.

 
 Aleksandra Bajić
